Акценти!
Буде декілька постів.
Твій акцент чи діалект одразу може розповісти про те, звідки ти, де ти виростав і який твій соціальний статус (хоча вже зараз ці кордони затираються).
Лондон із правами столиці збирає до себе людей із різних регіонів країни (та й інших країн теж), тому розкажу про відомі усім акценти і про новотвори теж.
Отже, стандартна тема.
Received Pronunciation (RP, літературна мова) – стандартний акцент нормативної англійської.
RP англійська — це такий "пісний" акцент, що коли його чуєш, ти не можеш зрозуміти, звідки мовець, немає цікавих слів чи фонетичних викрутасів, як у будь-якому іншому "живому" акценті.
Сучасний RP викладають для тих, хто вчить англійську.
А самі британці можуть перескочити на RP, щоб їх зрозуміли люди, які погано сприймають рідний акцент мовця.
Ну і похизуватися знанням RP не завадить.
Queen English — ..., ні, це не особистий вид англійської мови Королеви.
У Королеви є власний акцент — RP, але дуже перекручений із роками (93 роки, це не жарти).
Скоріше за все, якесь згадування про королівську англійську можна почути від старшого покоління, яке попросить дитину говорити чітко і ясно (I can't understand a bloody word you're saying, can't you speak the Queen's English?!).
Ще є BBC English та Oxford English, але, по суті, це різні назви RP.
Хоча назву оксфордська англійська можуть вживати, якщо кажуть про графство Оксфордшир.
А BBC English — це теж назва для простої, зрозумілої та лаконічної англійської.
Posh English (або Upper RP або просто U) – "аристократичний" акцент, який можна почути у таких навчальних закладах, як Оксфорд чи Ітон.
Має свій лексикон, за яким відрізняється від мови робітничого класу (історично акцент виокремили якраз для того, аби "покращити себе", прийнявши культуру і манеру "кращих").
Наприклад, до пош-англ відносять досить прості слова Vegetables, die, rich замість Greens, pass on та wealthy із Non-U мови.
Це із есею 1954 року Ненсі Мітфорд, який справедливо спровокував суперечку щодо снобізму в тодішній Британії.
Уже під кінець 20 століття ідеї цієї суперечки перестали бути актуальними, тому що молодь стала запозичувати мовні елементи робочого класу, проте більшість відмінностей є і до сьогодні.
