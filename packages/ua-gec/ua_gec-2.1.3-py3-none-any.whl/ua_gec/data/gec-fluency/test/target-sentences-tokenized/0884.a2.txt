Щоб змінити тексти на пакованні “ Grace ! ” , ми :
▪️ дослідили , яку інформацію люди читають на коробках чаю ;
▪️ визначили тексти , які бренди зазвичай розміщують ;
▪️ вивчили досвід старих європейських брендів , яким є що розповідати ;
▪️ зрозуміли , що треба відмовлятися від абстрактних описів смаків , адже смаки у всіх різні ;
▪️ запропонували концепцію комунікації , яку вдасться розповсюдити не лише на паковання , а й на сайт , соцмережі , рекламу ;
▪️ перевірили , щоб концепція відповідала характеру бренду .
Концепцією “ Grace ! ” став слоган : « Чай на кожен настрій » .
Живій , імпульсивній , мандрівній аудиторії ми розказали про смак не прикметниками , а історіями .
Кожному смаку — свій настрій : упізнаваний , емоційний , чуттєвий , асоціативно близький до інгредієнтів , які входять до складу .
Функціональний блок зі складом водночас зробили більш помітним , щоб людям не доводилося читати дрібненькі шрифти технічної інформації .
Дві лінійки бренду з оновленими текстами вже на полицях .
Показуємо першу , в якій є зовнішні та внутрішні блоки .
Ззовні — короткі історії , які можна прочитати в супермаркеті .
Всередині — довші , які стануть бонусом для домашнього чаювання .
