Не океаном єдиним багата Шрі-Ланка. Окрім красівєнних пляжів із пальмами, теплим океаном і чайних плантацій, тут є джунглі з водоспадами, гори і, власне, слоненята. Побачити цю красу можна ближче до центру острова, тож туди ми і відправились. Уже о 6 ранку місцевий "party bus" віз нас в сторону гір під гучні заспіви шріланкійських співаків із колонки…
Зупинка #1 — Ravana Falls. Водоспад описаний у легендах про богів, королів і їхніх дружин, але не суть. Після спекотного прибережного клімату 25-метровий водоспад серед скель і зелені виглядає як джерело життя. Позитиву додають численні мавпенята, які безстрашно скачуть поряд по ліанах, граються між собою або вичікують, коли хтось із туристів пригостить їх кукурудзою, яка турботливо продається на прилавку поряд. Ляпота)
Зупинка #2 — Nine arch bridge. Доїхавши до містечка Елла, ми пошурували дивитися на цю пам'ятку архітектури, адже це принада не тільки самої Елли, а й усієї Шрі-Ланки. Міст побудований у1921 році з гірських порід та цементу без використання сталі. Він величезний, висотою більше 30м і знаходиться на висоті 945 м над рівнем моря, тому другою його назвою є "Міст в небо". У поєднанні з красівєнними і величезними зеленими лісами він справді виглядає казково.
Зупинка #3 — Little Adam's peak. Якщо подивитися на назву, може виникнути питання, чому вона little і чи є big peak. Так, є. Трушний Adam's peak знаходиться трошки північніше. Вона оповита легендами про Адама і не тільки, а кожна релігія приписує собі причетність до цієї священної гори. На неї піднятися теж можна, але це прогулянка не для кожного: сходження варто починати +/- о другій ночі, щоб встигнути до світанку добрести 5000 сходів, які ведуть на вершину. Якось наступного разу. Чи пов'язані ці гори між собою? Ніт. Хтось просто вирішив назвати цю Little Adam's peak, для заманухи туристів, і спрацювало. Сходження туди не являє ніяких складнощів, якщо в тебе є водичка і хороший настрій, проте вид зачаровує! Напроти видніється ще одна відома гора Ella rock, внизу кілометри лісів, холмів, серпантини доріг, поодинокі будиночки і незаймана природа. Зустріти на цій горі захід сонця було ідеальним завершенням цього довжелезного і активного дня.
