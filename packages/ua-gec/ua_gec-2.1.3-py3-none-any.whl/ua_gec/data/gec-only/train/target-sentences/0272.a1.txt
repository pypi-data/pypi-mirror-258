Останнім часом я став значно рідше їздити на велосипеді проїжджою частиною.
Мені страшно.
Ледь не кожного тижня у велогрупах з'являються дописи про аварії з велосипедистами.
Іноді я приїжджаю додому з тренування, заходжу в фейсбук і читаю новини про те, що в місці, яким я щойно проїжджав, знову збили велосипедиста.
Сьогодні президент корпорації "Рошен" підрізав велоколону, зачепивши дзеркалом заднього виду одного зі спортсменів.
Велосипедисти наздогнали авто на найближчому світлофорі і заблокували його до прибуття поліції.
Щоправда, це ніяк не зупинило водія, який просто взяв і поїхав, як тільки загорілося зелене світло, переїхавши велосипеди.
Лише якимось дивом люди уникнули важких ушкоджень.
Найбільше в таких випадках мене дивує відсутність відчуття цінності життя інших людей.
Очевидно, що наслідки такої поведінки з боку водіїв можуть призвести до травм, іноді серйозних травм, іноді смерті.
Невже для цих людей життя людини не є найвищою цінністю?
На скріншоті водій визнає провину.
Але, схоже, тільки в тому, що переїхав велосипеди, а не в тому, що поставив під загрозу життя людей.
