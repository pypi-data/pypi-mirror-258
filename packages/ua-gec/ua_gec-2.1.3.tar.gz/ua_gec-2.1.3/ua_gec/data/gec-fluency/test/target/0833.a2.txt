Коли виникає необхідність реконструкції малоцінних насаджень або заліснення територій, щоб отримати високоповнотний та високобонітетний дубовий деревостан, культури слід виводити за допомогою висіву жолудів, а не висаджування сіянців. Якщо є необхідність створювати або доповнювати насадження сіянцями, то слід контролювати якість їхніх коренів, запобігати пересиханню та пошкодженню, оскільки це є однією з головних причин усихання дуба у більш зрілому віці.
Правильна агротехніка створення лісових культур дуба є запорукою результативного догляду за насадженням аж до віку рубки, що, безперечно, дозволяє йому повною мірою виконувати і свої екосистемні функції, зокрема, депонування вуглецю.
