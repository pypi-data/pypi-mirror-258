Цей рік — рік змін. І мені то дуже подобається. Ще змалечку я була дуже спокійною і не надто комунікабельною. У садочку спілкувалась лише зі знайомими мені дітьми. У школі теж рідко коли з кимось новим знайомилась, хіба що танцях. Авжеж, це було єдине місце нових людей —змінила чотири колективи за своє життя. А ще саме танці допомогли мені відкритись і відчувати себе вільніше, особливо на вечірках або будь-де, де грає музика. Не соромлюсь показати себе і просто почати, кайфуючи, щось натанцьовувати. Наразі з танцями важко, насичена програма навчання, карантин. А ще, до речі вони допомагали мені тримати себе у формі, і це теж зіграло свою роль у моїй самооцінці та сприйняттю себе. Наразі в мене рік дуже крутої формаційної програми з людьми, які безмежно прагнуть саморозвитку та змін. І я хочу зламати ці рамки в своїй голові і врешті-решт почуватись вільно у спілкуванні з людьми. Не старатись сподобатись — бути собою. Не знецінювати свій досвід і не ставити іншого вище за себе, таким чином закриваючи собі можливість вільно ділитись думками і підтримувати діалог.
 Як я саме хочу це змінити? Хмм... Ну, по-перше, скоро Новий рік і я з подругою планую зробити поїздку автостопом по деяких точках України та хоститись у знайомих з академії. Це певний виклик, навіть вишкіл свого характеру, волі, прокачка комунікативних навичок і, звісно ж, знайомства! Надіюсь у мене все вийде) Інакше й не повинно бути!)
