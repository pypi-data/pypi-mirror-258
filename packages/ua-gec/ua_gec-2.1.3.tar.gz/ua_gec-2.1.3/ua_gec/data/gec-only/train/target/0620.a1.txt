І відповідь на вчорашнє питання у сторіз:Лондонська поштова залізниця!

Здивовані? Я теж була здивована, коли дізналася про її існування. Одразу забіжу наперед і скажу, що вона зараз не функціонує, зараз там знаходиться виставка-музей, куди обов'язково доберуся. Колись :) .
Ідея альтернативного транспортування кореспонденції та посилок з'явилася у другій половині 19 століття. Адже пошта — це така служба, в якій цінують швидкість. До того ж, не було б зайвим розвантажити дороги.
Будівництво почалося у 1915 році та тривало 12 років. У 1917 році будівництво зупинилося, тому що Британії треба було посилитись у Першій світовій війні, не вистачало робочої сили та матеріалів. Після війни теж було несолодко, була гостра нестача їжі, тому повернулися до залізниці у 1925 році, і за два роки вона вже почала працювати.
Механізм був налагоджений прекрасно, усе працювало, швидкість доставки була високою, у день загальна маса паперового вантажу була 45 тисяч кілограмів. Загалом було 8 станцій, одна лінія, станції знаходилися прямо під поштовими відділеннями. Потягами керували диспетчер(к)и, які сиділи на станціях, а у 1993 році їх замінили комп'ютерами.
На жаль, залізницю довелося зупинити, тому що наземна доставка виявилася у 3 рази дешевшою. 2003 року дорога була законсервована.
